U ovom radu prikazana je ukratko povijest računalnog vida s fokusom na duboke konvolucijske neuronske mreže. Napravljena su i testirana dva sustava za detekciju i praćenje ljudi na slici i videu: prvi je Viola-Jones algoritam temeljen na kaskadama Haarovih značajki, te YOLO (You Only Look Once) algoritam, jedan od trenutno najboljih algoritama za detekciju objekata temeljen na konvolucijskim neuronskim mrežama. Na kraju su opisani dobiveni rezultati te su analizirani krivo prepoznati uzorci i situacije.